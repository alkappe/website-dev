---
layout: post
title:  "Workshop Creative Coding a settembre (Verona)"
date:   2016-07-20 10:39:00 +0100
# last_modified_at:
# image:
excerpt: "A settembre 2016 Codice Inutile terrà un workshop di Creative Coding a Verona utilizzando Processing. Il workshop è suddiviso in 3 moduli: Processing Base (3-4 settembre), Generative Art (10-11 settembre) e Data Visualization (17-18 settembre)"
image: /images/posts/workshop_linos.jpg
categories: workshop news
author: fedpep
tags: ["Processing", "Workshop", "Verona"]
---
Partiamo da un presupposto: tutti possono imparare a programmare. La domanda che sorge spontanea, per&ograve;, è: perché dovresti farlo? Nell'immaginario comune i programmatori sono dei nerd chiusi in stanze buie che fanno un lavoro noioso; imparare a programmare, però, significa acquisire una metodologia di pensiero e di risoluzione di problemi che può tornare utile anche nella vita quotidiana oltre a competenze sempre più richieste nel mondo del lavoro. In particolare, quando si rientra nell'ambito del creative coding la programmazione può essere utilizzata come mezzo per esprimersi creativamente.

Lo scopo di questo workshop, suddiviso in tre moduli, è quello di offrire una conoscenza di base del linguaggio di programmazione Processing e sviluppare dei progetti di arte generativa e di data visualization.

## Modulo 1: Processing Base (3-4 settembre)
Tenuto da: **Federico Pepe**, **location:** questo modulo si terrà presso [311 Verona](http://www.311verona.com).

Lo scopo di questo primo modulo è fornire una preparazione di base sul linguaggio di programmazione Processing necessaria per affrontare i due moduli successivi. Il percorso parte da zero e accompagna i partecipanti nella scoperta di tutti le componenti fondamentali di questo linguaggio necessari per realizzare piccoli e grandi progetti: dalle primitive 2D, ai controlli condizionali, dalle funzioni personalizzate alla programmazione orientata agli oggetti.

### Argomenti trattati
* Introduzione al Creative Coding e a Processing
* Primitive 2D
* Colori: da B/N a RGB
* Flusso del programma: setup e draw
* Variabili built-in e variabili personalizzate
* Eventi
* Controlli condizionali
* Loop
* Funzioni personalizzate
* OOP: Programmazione Orientata agli Oggetti
* Array

## Modulo 2: Generative Design (10-11 settembre)
Tenuto da: **Alka Cappellazzo**, **location**: questo modulo si terrà presso [Lino's and Co](http://www.linosandco.com).

Attraverso un algoritmo e funzioni randomiche si possono generare forme, modelli e patterns unici. Il corso esplora l'affascinante mondo del Design generativo, dove il codice e l'inventiva si fondono per dare vita a incredibili composizioni. Infine, con le basi del linguaggio di programmazione Processing fornite durante il corso, i partecipanti sono in grado di creare degli originali patterns, in un contesto collaborativo e open source. A fine percorso è prevista la stampa digitale dei propri lavori con affiancato il codice che li ha generati.

## Argomenti trattati
* Generative art for everyone, breve panoramica sull'arte generativa che miri a coinvolgere e motivare a partecipanti.
* Caos e funzioni matematiche, parte pratica, matematica e arte sono alla portata di tutti!
* Ritmo, ripetizione e pattern, i concetti chiave per sviluppare forme generative.
* Funzioni cos e sin
* Costanti PI
* La funzione random
* La funzione noise
* Creazione del proprio lavoro
* Stampa del progetto

## Modulo 3: Data Visualization (17-18 settembre)
Tenuto da: **Federico Pepe**, **location**: questo modulo si terrà presso [Interzona](http://www.izona.it).

Nell'era dei Big Data chi fa informazione si deve scontrare con un nuovo problema: rendere chiari e fruibili la miriade di dati di cui disponiamo anche, e soprattutto, per spiegare fenomeni complessi. Excel è uno dei software più usati per l'analisi dei dati e, allo stesso tempo, uno dei programmi più lontani dal mondo del design. Grazie a Processing è possibile programmare il computer per acquisire, filtrare e organizzare grandi moli di dati per restituirne esempi graficamente facili da comprendere e analizzare.

Dopo aver affrontato i concetti di base di programmazione nel primo modulo, nel secondo i partecipanti verranno guidati nella realizzazione di una visualizzazione di dati. Il percorso prevede dapprima l'utilizzo di un database “statico” fornito dal docente; successivamente ai partecipanti verrà spiegato come raccogliere dati in tempo reale attraverso le API di varie piattaforme (ad esempio Twitter, Instagram, ecc…).

## Iscrizioni
Per iscriversi è necessario compilare il modulo a questo indirizzo: <http://bit.ly/WorkshopProcessingVR> e versare la quota di partecipazione a mezzo bonifico bancario.

### Costi
* € 100,00 per un modulo
* € 180,00 per due moduli
* € 250, 00 per tre moduli.

**NOTA**: Per frequentare il secondo e terzo modulo è necessario frequentare il primo o dimostrare di avere già una conoscenza di base di Processing.

### Il workshop è realizzato in collaborazione con
[![Lino's and Co](/images/posts/logo_linos.jpg){:height="100px"}](http://www.linosandco.com)
[![Interzona](/images/posts/logo_interzona.jpg){:height="50px"}](http://www.izona.it)
[![311 Verona](/images/posts/logo_311.jpg){:height="100px"}](http://www.311verona.com)
[![Verona Fab Lab](/images/posts/logo_veronafablab.png){:height="100px"}](http://www.veronafablab.it)
